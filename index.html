<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <H1 >Тарас Шевченко - Заповіт</H1>
    <br>
    <p style="margin-left: 100px;">
       
        Як умру, то поховайте<br>
        Мене на могилі,<br>
        Серед степу широкого,<br>
        На Вкраїні милій,<br>
        Щоб лани широкополі,<br>
        І Дніпро, і кручі<br>
        Було видно, було чути,<br>
        Як реве ревучий.<br><br>

        Як понесе з України<br>
        У синєє море<br>
        Кров ворожу... отоді я<br>
        І лани і гори —<br>
        Все покину і полину<br>
        До самого бога<br>
        Молитися... А до того —<br>
        Я не знаю бога.<br><br>

        Поховайте та вставайте.<br>
        Кайдани порвіте<br>
        І вражою злою кров'ю<br>
        Волю окропіте.<br>
        І мене в сім'ї великій,<br>
        В сім'ї вольній, новій<br>
        Не забудьте пом'янути<br>
        Незлим тихим словом.<br>
    
    </p>
        <em style="margin-left: 100px;">25 грудня 1845 в Переяславі</em>

</body>
</html>